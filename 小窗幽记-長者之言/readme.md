# 《小窗幽記》《長者之言》摘錄
明代陳繼儒作此兩本書，書中語句很是精煉雋永，對仗工整。書中大量融入了佛家出世思想與道家自然思想，用生活中常見的事物賦比為人處事的道法，
使得讀者潤物無聲般的讀懂與接受這些思想。本人選擇了一些自認為對自己修養與認識有益的格言摘錄下來，以此為記。

## 小窗幽記
趨名者醉於朝，趨利者醉於野
（當今商業社會，天下熙熙攘攘，皆為利而來，皆為利而往）

澹泊之守，須從濃艷場中試來；
鎮定之操，還向紛紜境上勘過。

市恩不如報德之為厚；
要譽不如逃名之為適；
矯情不如直節之為真。

使人有面前之譽，不若使人無背後之毀；
使人有乍交之歡，不若使人無久處之厭。

天勞我形，吾逸吾心以補之；
天厄我遇，吾亨吾道以通之。

澹泊之士，必為濃艷者所疑； 
檢飾之人，必為放肆者所忌。

好醜心太明，則物不契；
賢愚心太明，則人不親。
須是內精明，而外渾厚，使好醜兩得其平，賢愚共受其益，才是生成的德量。
（與人相處之道）

真廉無名，立名者，所以為貪；
大巧無術，用術者，所以為拙。
（你看到的成名人士例如李子柒桃園生活，不管給他包裝的如何如何，歸根究底他是貪名，他是被炒作出來的）

伏久者，飛必高；
開先者，謝獨早。
（這一段是我想到"不讓孩子輸在起跑線上"就是一個為命題，因為人生是馬拉松，比的是耐力，比的是厚積薄發。）

輕財足以聚人，律己足以服人；
量寬足以得人，身先足以率人。

從極迷處識迷，則到處醒；
將難放懷一放，則萬境寬。

一念之善，吉神隨之；
一念之惡，厲鬼隨之。
如此可以役使鬼神。
（人心有神鬼，行得正不怕鬼敲門）

以理聽言，則中有主；
以道窒慾，則心自清。
（心中要有原則，底線不可破，聽人言不可盡信其言）

貧賤之人，一無所有，及臨命終時，脱一厭字；
富貴之人，無所不有，及臨命終時，帶一戀字。
脱一厭字，如釋重負；
帶一戀字，如擔枷鎖。
（錢財乃身外之物，死生面前都可拋棄）

人生待足何時足；
未老得閒始是閒。
（活在當下）

明霞可愛，瞬眼而輒空；
流水堪聽，過耳而不戀。
人能以明霞視美色，則業障自輕；
人能以流水聽弦歌，則性靈何害。

會心之語，當以不解解之；
無稽之言，是在不聽聽耳。

貧不足羞，可羞是貧而無志；
賤不足惡，可惡是賤而無能；
老不足嘆，可嘆是老而虛度；
死不足悲，可悲是死而無補。

彼無望德，此無示恩，窮交所以能長；
望不勝奢，慾不勝饜，利交所以必傷。

良緣易合，紅葉亦可為媒；
知己難投，白璧未能獲主。

幽堂晝深，清風忽來好伴；
虛窗夜朗，明月不減故人。
（修身養性，夏日園林好風光）

人不通古今，襟裾馬牛；
士不曉廉恥，衣冠狗彘。

平民種德施惠，是無位之公卿；
仕夫貪財好貨，乃有爵之乞丐。

心為形役，塵世馬牛；
身被名牽，樊籠雞鶩。

待人而留有餘不盡之恩，可以維繫無厭之人心；
御事而留有餘不盡之智，可以提防不測之事變。

執拗者福輕，而圓融之人其祿必厚；
操切者壽夭，而寬厚之士其年必長。

達人撒手懸崖，俗子沉身苦海。

舌存，常見齒亡；剛強，終不勝柔弱。
戶朽，未聞樞蠹；偏執，豈及乎圓融。

喜傳語者，不可與語；
好議事者，不可圖事。
（不嘴巴，好搬弄是非者不可與之相出）

人常想病時，則塵心便減；
人常想死時，則道念自生。

閉門閱佛書，開門接佳客，出門尋山水，此人生三樂。

聞人善，則疑之；
聞人惡，則信之。
此滿腔殺機也。
（心理黑暗，看到的都是黑暗面，不可與之相處）

若能行樂，即今便好快活。
身上無病，心上無事，春鳥是笙歌，春花是粉黛。
閒得一刻，即為一刻之樂，何必情慾，乃為樂耶？
（人生苦短，及時行樂）

如今休去便休去，
若覓了時了無時。
（苦惱是沒完沒了的，即使止損）

《三餘之時，正可學問》
夜者日之餘，雨者月之餘，冬者歲之餘。
當此三餘，人事稍疏，正可一意學問。

耳目寬則天地窄，
爭務短則日月長。
（退一步海闊天空）

五夜雞鳴，喚起窗前明月；
一覺睡醒，看破夢裏當年。

## 長者之言
屬官論劾長官，時論以為快，但此端一開，
其始則以廉論貪，其究必以貪論貪矣，又其究必以貪論廉矣，
使主上得以賤視大臣，而憲長與郡縣和同為政，可畏也。
（出發點是好的，但為何終究辦成了壞事呢？社會是一門複雜的、混沌的、系統的學問；執政為之要慎重）

《善惡有別，人會感之》
吾不知所謂善，但使人感者即善也；
吾不知所謂惡，但使人恨者即是惡。
（公道自在人心，美國法庭陪審人制度）

小人專望人恩，恩過不感；
君子不輕受人恩，受則難忘。
（與懂得感恩的人交往）

《出言自省，自然言少》
出言須思省，則思為主而言為客，自然言少。

孔子畏大人，孟子藐大人。
畏則不驕，藐則不諂，中道也。
（中庸之道）

能受善言，如市人求利，寸積銖累，自成富翁。
（聽得進別人的善意建議）

《金帛多，損親情》
金帛多，只是博得垂死時子孫眼淚少，不知其他，只有爭而已；
金帛少，只是博得垂死時子孫眼淚多，亦不知有他，只有親而已。

喜時之言多失信，怒時之言多失體。

待富貴之人不難有禮，而難有體；
待貧賤之人不難有恩，而難有禮。
（貧賤不移，得體有禮）
